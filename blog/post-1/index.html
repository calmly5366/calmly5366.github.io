<!DOCTYPE html>
<html lang="zh-tw"><head>
  <meta charset="utf-8">
  <title>命理天地</title>

  <!-- mobile responsive meta -->
  <meta name="viewport" content="width=device-width, initial-scale=1, maximum-scale=1">
  <meta name="description" content="this is meta description">
  <meta name="author" content="火熾乘龍">
    
  
  <meta name="theme-name" content="liva-hugo" />
  
  <meta name="generator" content="Hugo 0.132.0">

  <!-- plugins -->
  
  <link rel="stylesheet" href="https://calmly5366.github.io/plugins/bootstrap/bootstrap.min.css ">
  
  <link rel="stylesheet" href="https://calmly5366.github.io/plugins/slick/slick.css ">
  
  <link rel="stylesheet" href="https://calmly5366.github.io/plugins/themify-icons/themify-icons.css ">
  
  <link rel="stylesheet" href="https://calmly5366.github.io/plugins/venobox/venobox.css ">
  

  <!-- Main Stylesheet -->
  
  <link rel="stylesheet" href="https://calmly5366.github.io/scss/style.min.css" media="screen">

  <!--Favicon-->
  <link rel="shortcut icon" href="https://calmly5366.github.io/images/favicon.png " type="image/x-icon">
  <link rel="icon" href="https://calmly5366.github.io/images/favicon.png " type="image/x-icon">

  <!-- google analitycs -->
  <script>
    (function (i, s, o, g, r, a, m) {
      i['GoogleAnalyticsObject'] = r;
      i[r] = i[r] || function () {
        (i[r].q = i[r].q || []).push(arguments)
      }, i[r].l = 1 * new Date();
      a = s.createElement(o),
        m = s.getElementsByTagName(o)[0];
      a.async = 1;
      a.src = g;
      m.parentNode.insertBefore(a, m)
    })(window, document, 'script', '//www.google-analytics.com/analytics.js', 'ga');
    ga('create', 'Your ID', 'auto');
    ga('send', 'pageview');
  </script>

</head>
<body>
<!-- preloader start -->
<div class="preloader">
  
</div>
<!-- preloader end -->
<!-- navigation -->
<header class="navigation">
  <div class="container">
    
    <nav class="navbar navbar-expand-lg navbar-white bg-transparent border-bottom pl-0">
      <a class="navbar-brand mobile-view" href="https://calmly5366.github.io/"><img class="img-fluid"
          src="https://calmly5366.github.io/images/logo.png" alt="命理天地"></a>
      <button class="navbar-toggler border-0" type="button" data-toggle="collapse" data-target="#navigation">
        <i class="ti-menu"></i>
      </button>

      <div class="collapse navbar-collapse text-center" id="navigation">
        <div class="desktop-view">
          <ul class="navbar-nav mr-auto">
            
            <li class="nav-item">
              <a class="nav-link" href="#"><i class="ti-facebook"></i></a>
            </li>
            
            <li class="nav-item">
              <a class="nav-link" href="#"><i class="ti-twitter-alt"></i></a>
            </li>
            
            <li class="nav-item">
              <a class="nav-link" href="#"><i class="ti-instagram"></i></a>
            </li>
            
            <li class="nav-item">
              <a class="nav-link" href="https://github.com/calmly5366"><i class="ti-github"></i></a>
            </li>
            
            <li class="nav-item">
              <a class="nav-link" href="#"><i class="ti-linkedin"></i></a>
            </li>
            
          </ul>
        </div>

        <a class="navbar-brand mx-auto desktop-view" href="https://calmly5366.github.io/"><img class="img-fluid"
            src="https://calmly5366.github.io/images/logo.png" alt="命理天地"></a>

        <ul class="navbar-nav">
          
          
          <li class="nav-item">
            <a class="nav-link" href="https://calmly5366.github.io/about/">About</a>
          </li>
          
          
          
          <li class="nav-item">
            <a class="nav-link" href="https://calmly5366.github.io/blog/">Post</a>
          </li>
          
          
          
          <li class="nav-item">
            <a class="nav-link" href="https://calmly5366.github.io/contact/">Contact</a>
          </li>
          
          
        </ul>

        
        <!-- search -->
        <div class="search pl-lg-4">
          <button id="searchOpen" class="search-btn"><i class="ti-search"></i></button>
          <div class="search-wrapper">
            <form action="https://calmly5366.github.io//search" class="h-100">
              <input class="search-box px-4" id="search-query" name="s" type="search" placeholder="Type & Hit Enter...">
            </form>
            <button id="searchClose" class="search-close"><i class="ti-close text-dark"></i></button>
          </div>
        </div>
        

        
      </div>
    </nav>
  </div>
</header>
<!-- /navigation -->

<section class="section-sm">
  <div class="container">
    <div class="row">
      <div class="col-lg-8 mx-auto">
        
        <a href="/categories/%e6%b7%b5%e6%b5%b7%e5%ad%90%e5%b9%b3"
          class="text-primary">淵海子平</a>
        
        <h2>論性情</h2>
        <div class="mb-3 post-meta">
          <span>By 火熾乘龍</span>
          
          <span class="border-bottom border-primary px-2 mx-1"></span>
          <span>15 August 2024</span>
          
        </div>
        
        <div class="content mb-5">
          <p>論性情
性情者，乃喜怒哀樂愛惡欲之所發，仁義禮智信之所布，父精母血而成形；皆金木水火土之關係也。</p>
<p>且如木曰曲直，味酸，主仁。惻隱之心、慈祥愷悌、濟物利民、恤孤念寡、恬靜清高、人物清秀、體長、面色青白，故云：『木盛多仁』。太過則折，執物性偏；不及少仁、心生妒意。</p>
<p>火曰炎上，味苦，主禮。辭讓之心、恭敬威儀、質重淳樸、人物面上尖下圓、印堂窄、鼻露竅、精神閃爍、言語辭急、意速心焦、面色或青赤、坐則搖膝。太過則足恭聰明、性燥鬚赤；不及則黃瘦、尖巧妒毒、有始無終。</p>
<p>金曰從革，味辛辣也，主義。羞惡之心、仗義疏財、敢勇豪傑、知廉恥、主人中庸、骨肉相應、方面白色、眉高眼深、高鼻耳仰、聲音清響、剛毅有決。太過則自無仁心、好鬥貪慾；不及則多三思、少果決慳吝、作事挫志。</p>
<p>水曰潤下，味咸，主智。是非之心、志足多謀、機關深遠、文學聰明、譎詐飄蕩、無力傾覆、陰謀好惡。太過則孤介硬吝、不得眾情、沉毒狠戾、失信顛倒；不及則膽小無謀，反主人物瘦小。</p>
<p>土曰稼穡勾陳，味甘，主信。誠實之心、敦厚至誠、言行相顧、好敬神佛、主人背圓腰闊、鼻大口方、眉目清秀、面如牆壁而色黃、處事不輕、度量寬厚。太過則愚朴、古執如痴；不及則顏色似憂、鼻低面偏、聲重濁、樸實執拗。</p>
<p>且如日干弱，則退縮怕羞；日干強，則妄誕，執一自傲。以上自以輕重言之，萬無一失。</p>
<p>《干支體象》天干</p>
<p>《甲》甲木天干作首排，原無枝葉與根荄；欲存天地千年久，直向沙泥萬丈埋。斷就棟樑金得用，化成灰炭火為災；蠢然塊物無機事，一任春秋自往來。</p>
<p>《乙》乙木根荄種得深，只宜陽地不宜陰；漂浮最怕多逢水，刻斷何當苦用金。南去火炎災不淺，西行土重禍尤侵；棟樑不是連根木，辨別工夫好用心。</p>
<p>《丙》丙火明明一太陽，原從正大立綱常；洪光不獨窺千里，巨焰猶能遍八荒。出世肯為浮木子，傳生不作濕泥娘；江湖死水安能剋，惟怕成林木作殃。</p>
<p>《丁》丁火其形一燭燈，太陽相見奪光明；得時能鑄千金鐵，失令難鎔一寸金。雖少乾柴猶可引，縱多濕木不能生；其間衰旺當分曉，旺比一爐衰一檠。</p>
<p>《戊》戊土城牆堤岸同，振江河海要根重；柱中帶合形還壯，日下乘虛勢必崩。力薄不勝金漏洩，功成安用木疏通；平生最要東南健，身旺東南健失中。</p>
<p>《己》己土田園屬四維，坤深能為萬物基；水金旺處身還弱，火土功成局最奇。失令豈能埋劍戟，得時方可用鎡基；漫夸印旺兼多合，不遇刑沖總不宜。</p>
<p>《庚》庚金頑鈍性偏剛，火制功成怕水鄉；夏產東南過煆煉，秋生西北亦光芒。水深反是他相剋，木旺能令我自傷；戊己干支重遇土，不逢衝破即埋藏。</p>
<p>《辛》辛金珠玉性通靈，最愛陽和沙水清；成就不勞炎火煆，資扶偏愛濕泥生。水多火旺宜西北，水冷金寒要丙丁；坐祿通根身旺地，何愁厚土沒其形。</p>
<p>《壬》壬水汪洋併百川，漫流天下總無邊；干支多聚成漂蕩，火土重逢涸本源。養性結胎須未午，長生歸祿屬乾坤；身強原自無財祿，西北行程厄少年。</p>
<p>《癸》癸水應非雨露麼，根通亥子即江河；柱無坤坎還身弱，局有財官不尚多。申子辰全成上格，寅午戌備要中和；假饒火土生深夏，西北行程豈太過。</p>
<p>《干支體象》地支</p>
<p>《子》月支子水占魁名，溪澗汪洋不盡清；天道陽回行土旺，人間水暖寄金生。若逢午破應無定，縱遇卯刑還有情；柱內申辰來合局，即成江海發濤聲。</p>
<p>《丑》隆冬建丑怯冰霜，誰識天時轉二陽；暖土誠能生萬物，寒金難道只深藏。刑沖戌未非無用，類聚雞蛇信有方；若在日時多水木，直須行入巽離鄉。</p>
<p>《寅》艮宮之木建於春，氣聚三陽火在寅；志合蛇猴三貴客，類同卯未一家人。超凡入聖惟逢午，破祿傷提獨慮申；四柱火多嫌火地，從來燥木不南奔。</p>
<p>《卯》卯木繁華稟氣深，仲春難道不嫌金；庚辛疊見愁申酉，亥子重來忌癸壬。禍見六衝應落葉，喜逢三合便成林；若歸時日秋金重，更向西行患不禁。</p>
<p>《辰》辰當三月水泥溫，長養堪培萬木根；雖是甲衰乙餘氣，縱然入墓癸還魂。直須一鑰能開庫，若遇三沖即破門；水木重逢西北運，只愁原土不能存。</p>
<p>《巳》巳當初夏火增光，造化流行正六陽；失令庚金生賴母，得時戊土祿隨娘。三形傳送翻無害，一撞登明便有傷；行到東南生發地，燒天烈火豈尋常。</p>
<p>《午》午月炎炎火正升，六陽氣續一陰生；庚金失位身無用，己土歸垣祿有成。申子齊來能戰剋，戌寅同見越光明；東南正是身強地，西北休囚已喪形。</p>
<p>《未》未月陰深火漸衰，藏官藏印不藏財；近無亥卯形難變，遠帶刑沖庫亦開。無火怕行金水去，多寒偏愛丙丁來；用神喜忌當分曉，莫把圭璋作石猜。</p>
<p>《申》申金剛健月支逢，水土長生在此宮；巳午爐中成劍戟，子辰局裡得光鋒。木多無火終能勝，土重埋金卻有凶；欲識斯神何所似，溫柔珠玉不相同。</p>
<p>《酉》八月從魁已得名，羨他金白水流清；火多東去愁寅卯，木旺南行怕丙丁。柱見水泥應有用，運臨西北豈無情；假能三合能堅銳，不比頑金未煉成。</p>
<p>《戌》九月河魁性最剛，漫雲於此物收藏；洪爐巨火能成就，鈍鐵頑金賴主張。海窟沖龍生雨露，山頭合虎動文章；天羅雖是迷魂陣，火命逢之獨有傷。</p>
<p>《亥》登明之位水源深，雨雪生寒值六陰；必待勝光方用土，不逢傳送浪多金。五湖歸聚原成象，三合羈留正有心；欲識乾坤和煖處，即從艮震巽離尋。</p>

        </div>

        
        
      </div>
    </div>
  </div>
</section>



<footer class="text-capitalize">
  <div class="container">
    <div class="row justify-content-center">
      <div class="col-12 text-center mb-5">
        <a href="https://calmly5366.github.io/"><img src="https://calmly5366.github.io/images/logo.png" alt="命理天地"></a>
      </div>
               
      <div class="col-lg-3 col-sm-6 mb-5">
        <h6 class="mb-4">Contact Me</h6>
        <ul class="list-unstyled">
          
          <li class="mb-3"><a class="text-dark" href="tel:0920123456"><i
                class="ti-mobile mr-3 text-primary"></i>0920123456</a></li>
          
                     
          <li class="mb-3"><i class="ti-location-pin mr-3 text-primary"></i>Taipei, Taiwan</li>
          
                     
          <li class="mb-3"><a class="text-dark" href="mailto:calmly5366@gmail.com"><i
                class="ti-email mr-3 text-primary"></i>calmly5366@gmail.com</a>
          
          </li>
        </ul>
      </div>
      
      <div class="col-lg-3 col-sm-6 mb-5">
        <h6 class="mb-4">Social Contacts</h6>
        <ul class="list-unstyled">
          
          <li class="mb-3"><a class="text-dark" href="#">facebook</a></li>
          
          <li class="mb-3"><a class="text-dark" href="#">twitter</a></li>
          
          <li class="mb-3"><a class="text-dark" href="#">instagram</a></li>
          
          <li class="mb-3"><a class="text-dark" href="https://github.com/calmly5366">github</a></li>
          
          <li class="mb-3"><a class="text-dark" href="#">linkedin</a></li>
          
        </ul>
      </div>
      <div class="col-lg-3 col-sm-6 mb-5">
        <h6 class="mb-4">Categories</h6>
        <ul class="list-unstyled">
          <li class="mb-3"><a class="text-dark"
              href="/categories/%e5%85%b6%e4%bb%96/">其他</a>
          </li>
          <li class="mb-3"><a class="text-dark"
              href="/categories/%e5%91%bd%e7%90%86%e5%b8%b8%e8%ad%98/">命理常識</a>
          </li>
          <li class="mb-3"><a class="text-dark"
              href="/categories/%e6%b7%b5%e6%b5%b7%e5%ad%90%e5%b9%b3/">淵海子平</a>
          </li>
        </ul>
      </div>
      <div class="col-lg-3 col-sm-6 mb-5">
        <h6 class="mb-4">Quick Links</h6>
        <ul class="list-unstyled">
          
          <li class="mb-3"><a class="text-dark" href="https://calmly5366.github.io/about/">About</a></li>
          
          <li class="mb-3"><a class="text-dark" href="https://calmly5366.github.io/blog/">Post</a></li>
          
          <li class="mb-3"><a class="text-dark" href="https://calmly5366.github.io/contact/">Contact</a></li>
          
        </ul>
      </div>
      <div class="col-12 border-top py-4 text-center">
        | copyright © 2021 <a href="https://themefisher.com/hugo-themes/">Themefisher</a> All Rights Reserved |
      </div>
    </div>
  </div>
</footer>

<script>
  var indexURL = "https://calmly5366.github.io/index.json"
</script>

<!-- JS Plugins -->

<script src="https://calmly5366.github.io/plugins/jQuery/jquery.min.js"></script>

<script src="https://calmly5366.github.io/plugins/bootstrap/bootstrap.min.js"></script>

<script src="https://calmly5366.github.io/plugins/slick/slick.min.js"></script>

<script src="https://calmly5366.github.io/plugins/venobox/venobox.min.js"></script>

<script src="https://calmly5366.github.io/plugins/search/fuse.min.js"></script>

<script src="https://calmly5366.github.io/plugins/search/mark.js"></script>

<script src="https://calmly5366.github.io/plugins/search/search.js"></script>

<!-- Main Script -->

<script src="https://calmly5366.github.io/js/script.min.js"></script>




<script src="https://cdnjs.cloudflare.com/ajax/libs/js-cookie/2.2.1/js.cookie.min.js"></script>
<div id="js-cookie-box" class="cookie-box cookie-box-hide">
	This site uses cookies. By continuing to use this website, you agree to their use. <span id="js-cookie-button" class="btn btn-sm btn-primary ml-2">I Accept</span>
</div>
<script>
	(function ($) {
		const cookieBox = document.getElementById('js-cookie-box');
		const cookieButton = document.getElementById('js-cookie-button');
		if (!Cookies.get('cookie-box')) {
			cookieBox.classList.remove('cookie-box-hide');
			cookieButton.onclick = function () {
				Cookies.set('cookie-box', true, {
					expires:  2 
				});
				cookieBox.classList.add('cookie-box-hide');
			};
		}
	})(jQuery);
</script>


<style>
.cookie-box {
  position: fixed;
  left: 0;
  right: 0;
  bottom: 0;
  text-align: center;
  z-index: 9999;
  padding: 1rem 2rem;
  background: rgb(71, 71, 71);
  transition: all .75s cubic-bezier(.19, 1, .22, 1);
  color: #fdfdfd;
}

.cookie-box-hide {
  display: none;
}
</style>
</body>
</html>